<!doctype html>
<html>
  <head>
    <meta charset="utf-8">
    <meta http-equiv="X-UA-Compatible" content="chrome=1">
    <title>Aswjh.github.com by aswjh</title>

    <link rel="stylesheet" href="stylesheets/styles.css">
    <link rel="stylesheet" href="stylesheets/pygment_trac.css">
    <script src="javascripts/scale.fix.js"></script>
    <meta name="viewport" content="width=device-width, initial-scale=1, user-scalable=no">

    <!-- <script src="//html5shiv.googlecode.com/svn/trunk/html5.js"></script>  -->
    <!--[if lt IE 9]>
        <script src="javascripts/html5.js"></script>
    <![endif]-->

  </head>
  <body>
    <div class="wrapper">
      <header>
        <h1>Aswjh.github.com</h1>
        <p>aswjh.github.com</p>
        <ul>
          <li class="single"><a href="https://github.com/aswjh">View On <strong>GitHub</strong></a></li>
        </ul>
      </header>
      <section style="padding:2% 12%">
        <h3>论打坐</h3>
        <p>坐久则身劳，既不合理，又反成病。但心不著物，又得不动，此是真定正基。用此为定，心气调和，久益清爽。以此为念，则邪正可知。</p>
        <p>若能心起皆灭，永断觉知，入于忘定。倘任心所起，一无收制，则与凡夫不别。若惟断善恶，心无指归，肆意浮游，待自定者，徒自误耳。若遍行诸事，言心无所染，于言甚善，于行极非，真学之流，特宜戒此。今则息妄而不灭照，宁静而不著空，行之有常，自得真见，事或有疑，且任思量。令事得济，所疑复悟。此亦生惠正根。悟已则止，必莫有思。思则以智害性，为子伤本。虽骋一时之俊，终亏万代之业。一切烦邪乱想，随觉即除。若闻毁誉善恶等事，皆即拨去，莫将心受。受之则心满，心满则道无所居。所有见闻，如不见闻，即诸事不入于心。</p>
        <p>心不受外，名曰虚心。心不遂外，名曰安心。心安而虚，道自来居。</p>
        <br/>
        </section>
      <section style="padding:2% 12%">
        <h3>青天歌</h3>
        <p>青天莫起浮云障，云起青天遮万象，万象森罗镇百邪。光明不显邪魔旺。</p>
        <p>我初开廓天地清，万户千门歌太平，有时一片黑云起，九窍百骸俱不宁。</p>
        <p>是以长教慧风烈，三界十方飘荡彻，云散虚空体自真，自然现出家家月。</p>
        <p>月下方堪把笛吹，一声响亮振华夷，惊起东方玉童子，倒骑白鹿如星驰。</p>
        <p>逡巡别转一般乐，也非笙兮也非角，三尺云璈十二徽，历劫年中混元斫。</p>
        <p>玉韵琅琅绝郑音，轻清偏贯达人心，我从一得鬼神辅，入地上天超古今。</p>
        <p>纵横自在无拘束，心不贪荣身不辱，闲唱壶中白雪歌，静调世外阳春曲。</p>
        <p>我家此曲皆自然，管无孔兮琴无弦，得来惊觉浮生梦，昼夜清音满洞天。</p>
        <br/><br/><br/>
      </section>
    </div>
    <footer>
      <p>Hosted on GitHub Pages &mdash; Theme by <a href="https://github.com/orderedlist">orderedlist</a></p>
    </footer>
    <!--[if !IE]><script>fixScale(document);</script><![endif]-->

  </body>
</html>
